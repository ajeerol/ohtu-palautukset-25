Tiivistelmä retrospektiivitekniikoista

https://retrospectivewiki.org/index.php?title=Start,_Stop,_Continue,_More_of,_Less_of_Wheel:

Start, Stop, Continue, More of, Less of Wheel -tekniikassa tiimin jäsenten
odotetaan antavan työskentelystä palautetta viidessä kategoriassa. 
Palautetilannetta ohjaa fasilitaattori, joka rohkaisee
tiimiä kommentoimaan kuluneen iteraation perusteella, mitä asioita 
työskentelyssä tulisi aloittaa, lopettaa tai jatkaa ja mitä 
jatkossa tulisi tehdä enemmän tai vähemmän. Fasilitaattori kirjaa annetut 
kommentit posterille oikean kategorian yhteyteen, minkä jälkeen on tarkoitus 
käydä keskustelua implementoitavista muutoksista.
Aikaa tulisi varata ryhmän koon mukaan 10-25 minuuttia.

https://retrospectivewiki.org/index.php?title=Glad,_Sad,_Mad:

Glad, Sad, Mad -tekniikassa tiimin jäsenet listaavat sprintin aikana tehtyjä 
havaintoja korteille tekniikan nimessä mainituissa ja tunnereaktioita kuvaavissa
kategorioissa. Vaihe kestää 10-15 minuuttia, minkä jälkeen tiimiläiset
kertovat korttinsa sisällöistä ja asettavat ne kategorioittain valkotaululle.
Myös tähän varataan 10-15 minuuttia, mitä seuraa korttien 
ryhmittely. Tiimin jäsenet äänestävät sitten teemoja, joita haluavat käsitellä 
pidemmälle. Käsittely tapahtuu äänestystuloksen mukaisessa järjestyksessä ja 
käsittelyä jatketaan, kunnes tunti on kulunut tai kaikki teemat käsitelty.

